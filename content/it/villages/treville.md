---
author:
  display_name: Marco Aiolo
slug: "treville"
title: "Treville"
url: "borghi/treville"
date: 2024-02-25
tags: ["treville", "monferrato", "borghi"]
thumbnail: https://www.lunganottedellechiese.com/wp-content/uploads/2022/05/Treville-scaled.jpeg
photoCredits: <a href="https://unsplash.com/@kfred">Karl Fredrickson</a>
photoSource: <a href="https://unsplash.com/photos/TYIzeCiZ_60">Unsplash</a>
---

## Introduzione

Il borgo di Treville, soprannominato "il balcone sulle Alpi", si trova nel Basso Monferrato al confine con la provincia di Asti.

Il nome di Treville (dal latino "Tre case di campagna") fece la sua prima apparizione in un antico documento risalente al 1202, dove il marchese Bonifacio I Aleramo conferì il feudo al nobile Anselmo Musso di Paciliano.
Gli Statuti Locali, datati 1303, si contano tra i più antichi del Monferrato.

Durante il periodo di dominio mantovano, Treville passò di mano in mano, dai Gonzaga a Giulio Strozzi nel 1590 e successivamente a Gerolamo Amarotto de' Andreasi nel 1602. Nel 1699 il feudo fu acquisito da Giacomo Bartolomeo Gozani, il cui illustre casato commissionò la costruzione di Palazzo Treville a Casale Monferrato. A partire dal 1713, Treville passò sotto il controllo dei Savoia e seguì le vicissitudini della famiglia reale sabauda.

## Punti di interesse

1. **Chiesa parrocchiale di Sant'Ambrogio**: è una delle più antiche chiese della zona, consacrata nel 1782. La sua costruzione fu finanziata dalla comunità locale e il progetto fu affidato all'architetto Evasio Andrea De Gioanni. Al suo interno sono conservate opere d'arte di pregio, tra cui dipinti e sculture religiose. Il profilo imponente della chiesa si affaccia su una meravigliosa balconata da cui, nelle giornate più limpide, è possibile osservare la magnificenza dell'Arco Alpino.

2. **Chiesetta di San Quirico**: situata tra i vigneti del Nord del centro storico, è un esempio medioevale ancora presente sul territorio. Costruita nel XII secolo, era il punto di riferimento religioso del paese di Arliate, ormai scomparso. Di grande interesse sono i graffiti lasciati dai pellegrini medioevali sia all'interno che all'esterno della pieve.

3. **Casa comunale Devasini**: rappresenta il fulcro culturale di Treville. Acquistato e restaurato 18 anni fa dal Comune, questo imponente edificio ospita la Biblioteca Comunale, che organizza eventi per giovani, la Collezione Civica delle opere di Mario Surbone e due sale utilizzate per conferenze e concerti tenuti da Luca Solerio. Nella spaziosa cantina si possono ammirare un antico torchio, una ghiacciaia e un infernot, tutti ricavati nella Pietra da Cantoni.

## Itinerari

1. [Percorso Devasini 3.6 Km](https://monfit.netlify.app/it/blog/treville-percorso_devasini/)

## Eventi

1. **Treville in festa**: occasione annuale che si tiene nel periodo estivo e si protrarrà per circa 4 giornate nel mese di agosto. Un'evento sinfonico ed enogastronomico che mette in mostra le prelibatezze locali per promuovere la tradizione culinaria del Monferrato a un vasto pubblico.


