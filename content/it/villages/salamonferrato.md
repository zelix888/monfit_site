---
author:
  display_name: Marco Aiolo
slug: "salamonferrato"
title: "Sala Monferrato"
description: Uno scrigno di suoni e tradizioni
url: "borghi/salamonferrato"
date: 2024-03-30
tags: ["sala", "monferrato", "borghi"]
thumbnail: https://static.meeters.org/p/events/62544f1ae2c029992160d8e9/dc2ede5d-6341-4828-bf94-dcd3fab1fa05.jpg
photoCredits: <a href="https://unsplash.com/@kfred">Karl Fredrickson</a>
photoSource: <a href="https://unsplash.com/photos/TYIzeCiZ_60">Unsplash</a>
---

## Introduzione

Il borgo di Sala Monferrato si trova ubicato in cima a un'alta collina nel cuore del Basso Monferrato.

Il nome del paese, presumibilmente di origine longobarda, sembra derivare dalla presenza, nel medioevo, di un luogo dedicato alla conservazione di provviste, una sorta di magazzino chiamato “sala”, situato all'interno del villaggio stesso.

Questo caratteristico paese si è evoluto nel corso dei secoli intorno a un castello che originariamente fungeva da difesa.

Ancora oggi è possibile vedere la grande porta d'ingresso del recinto fortificato, difeso da una rocca che col passare del tempo è diventata un elegante palazzo in stile neogotico.

## Punti di interesse

1. **Castello di Sala Monferrato**: un antico castello medievale con mattoni a vista situato nel centro del paese, con torri e mura ben conservate.

2. **Chiesa di San Francesco**: situata in cima al villaggio, sopra il castello, è un sacro edificio del XV secolo costruito come sede della Confraternita dei Penitenti, inizialmente dedicato a Sant'Antonio da Padova e successivamente a San Francesco. La facciata presenta un frontone a forma triangolare e un alto campanile accanto all'abside.

3. **Chiesa di San Giacomo**: situata nel cuore del villaggio sotto le antiche mura che corrispondono al vecchio borgo, è la chiesa principale di Sala Monferrato. Costruita a partire dal 1582 su progetto dell'architetto Domenico Scovazino, è stata ampliata nel corso del XVIII secolo e il campanile è stato aggiunto all'inizio del XIX secolo. All'interno si trovano tre opere di Guglielmo Caccia, conosciuto come il Moncalvo.

4. **Chiesa di San Grato**: costruita nella seconda metà del XVII secolo non lontano dal centro abitato, probabilmente come ringraziamento dopo un'epidemia, la chiesa presenta una facciata in mattoni a vista con un tiburio ottagonale e un frontone curvo. È stata restaurata nella metà del XVIII secolo da Giovanni Battista Scapitta. 

5. **Casa Ricordi**: inaugurato il 28 ottobre 2017 con la presenza di artisti come Paolo Conte, Gino Paoli e Ivan Cattaneo, è l'unico museo al mondo dedicato a Nanni Ricordi, considerato l'inventore dei cantautori. Situato sopra l'ufficio postale nella via principale del villaggio,ospita poster, copertine di album autografati, lettere di celebrità come Maria Callas e Miranda Martino, libretti d'opera e molte altre testimonianze dei musicisti lanciati da Nanni.

6. **Panchina Gigante n. 48 "Rosso Barbera"**: a breve distanza dalla chiesa di San Grato, si trova la Panchina Gigante n. 48 con vista panoramica sulle colline e sul villaggio di Sala Monferrato.

## Itinerari

1. [Percorso San Grato 4.5 Km](https://monfit.netlify.app/it/blog/salamonferrato-percorso_sangrato/)

## Eventi

1. **Nanni Ricordi Day**: evento che si celebra il 25 giugno dedicato all'illustre cittadino salese Nanni Ricordi. Un'occasione da non perdere, con visita alla casa museo e proiezione del docu-film "Nanni Ricordi, l'inventore dei dischi", seguita da un fantastico concerto tributo.

2. **Festa di San Giacomo**: festa patronale che si celebra il 25 luglio, occasione di ritrovo con musica e piatti tradizionali monferrini.

3. **Notte bianca del vino**: Sala si illumina per la Notte bianca del Vino il primo sabato di settembre con cantine aperte per degustazioni fino a notte fonda.

4. **Fra Santi & Vigne**: la prima domenica di settembre si svolge questa celebre camminata sul sentiero 740, un'esperienza unica per gustare il tramonto dell'estate tra i suggestivi colli del Monferrato.


